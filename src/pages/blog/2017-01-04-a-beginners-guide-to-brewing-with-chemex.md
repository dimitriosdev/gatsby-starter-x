---
templateKey: blog-post
title: Οικολογική οδήγηση
date: 2017-01-04T15:04:10.000Z
description: |
  Οικονομία και οικολογική συνείδηση
featuredpost: false
featuredimage: /img/learn-to-drive-main-web.webp
tags:
  - οικολογική οδήγηση
  - ecodrive
---
![eco](/img/learn-to-drive-main-web.webp)

[![](http://3.bp.blogspot.com/-VTUVWNGYyl0/T16U6_BYdsI/AAAAAAAAARs/fSRMXMWnn6k/s1600/greener-motoring-207429.jpg)](http://3.bp.blogspot.com/-VTUVWNGYyl0/T16U6_BYdsI/AAAAAAAAARs/fSRMXMWnn6k/s1600/greener-motoring-207429.jpg)

Η φιλοσοφία πίσω από την εξοικονόμηση ενέργειας είναι η ελαχιστοποίηση των μεταβολών της κινητικής ενέργειας του οχήματος.

Κατά πρώτον, οικονομία καυσίμου δεν σημαίνει απαραίτητα και οδήγηση με χαμηλή ταχύτητα. Δεν εξοικονομείς καύσιμα εάν σέρνεσαι με 60 km/h, ούτε εάν πατάς απαλά το γκάζι. Το θέμα είναι λίγο πιο πολύπλοκο, γι’ αυτό όσοι ενδιαφέρεστε να κάνετε καλό στην τσέπη σας ή και στον πλανήτη ελάτε να το αναλύσουμε.

Η γενική φιλοσοφία πίσω από την εξοικονόμηση ενέργειας είναι η ελαχιστοποίηση των μεταβολών της κινητικής ενέργειας του οχήματος. Ό[](http://www.blogger.com/blogger.g?blogID=7898601790028777195)σο πιο ομαλά μεταβάλλουμε την ταχύτητα -είτε πρόκειται να επιταχύνουμε είτε πρόκειται να επιβραδύνουμε- τόσο πιο κερδισμένοι βγαίνουμε. Βασική προϋπόθεση της οικονομίας είναι όχι απότομες επιταχύνσεις και επιβραδύνσεις. Δεν πατάμε ποτέ τέρμα το γκάζι ή το φρένο. Ιδιαίτερα με 1η ή 2α στο κιβώτιο, η βίαιη επιτάχυνση είναι ό,τι χειρότερο από πλευράς κατανάλωσης και εκπομπής ρύπων.

Αρκετά σύγχρονα αυτοκίνητα διαθέτουν στις πληροφορίες τους υπολογισμό μέσης αλλά και στιγμιαίας κατανάλωσης. Παρατηρώντας τις μεταβολές των τιμών αυτών μπορείτε να βελτιώσετε σιγά-σιγά την οδήγησή σας όσον αφορά στην οικονομία καυσίμου. Σε κάθε περίπτωση καλό είναι να μη σας γίνει εμμονή και να θυμάστε πάντα ότι προέχει η ασφάλεια.

[![](http://4.bp.blogspot.com/-3kaoSJIyr-s/T16VGZSG8nI/AAAAAAAAAR0/9Yk8hVixEZc/s200/mmw-eco-driving.jpg)](http://4.bp.blogspot.com/-3kaoSJIyr-s/T16VGZSG8nI/AAAAAAAAAR0/9Yk8hVixEZc/s1600/mmw-eco-driving.jpg)

Οι κατασκευαστές αυτοκινήτων ανακοινώνουν τιμές κατανάλωσης που σε καθημερινή χρήση φαντάζουν εξωπραγματικές, όμως είναι πέρα για πέρα ρεαλιστικές, αρκεί να έχει κάποιος λίγη υπομονή. Στο ταξίδι, για παράδειγμα, εάν χρησιμοποιείς cruise control και το ρυθμίσεις στα 120 km/h, η κατανάλωση περιορίζεται σημαντικά.

Αυτό γιατί οι κατασκευαστές αυτοκινήτων μετρούν σ’ αυτή την ταχύτητα την κατανάλωση και ρυθμίζουν έτσι σχέσεις μετάδοσης και χαρτογράφηση κινητήρα ώστε να επιτυγχάνεται η βέλτιστη οικονομία σ’ αυτά τα χιλιόμετρα. Σε κάθε περίπτωση όσο αυξάνεται την ταχύτητα πάνω από τα 120 km/h η κατανάλωση «τρελαίνεται» και μετά τα 140 km/h γίνεται δυσανάλογη της αύξησης της ταχύτητας. Διαγράψτε λοιπόν τις αντικοινωνικές ταχύτητες!